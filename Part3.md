<h1 dir="rtl" lang="ar">#الجزء_الثالث : </h1>
<p dir="rtl" lang="ar">هيلوووو، في الجزء اللي فات شرحت ليكم بالتفصيل شنو الفرق بين in-cloud ai و local ai، و طرقت لشنو هوما requirements اللي خاص يكونو، و فالاخر حاولت نستنتج معاكم شكون اللي أحسن ايلا بغيتي تبدى. و دابا غانعرفو شنو هما مجالات استعمال الذكاء الإصطناعي (Fields of AI & ML)؟ و كيفاش كايتم استخدام الذكاء الإصطناعي فكل مجال؟ و علاش الذكاء الإصطناعي ضعيف فاللغة العربية؟ (غانحاول مانبقاش نطول باش مايكونش لـ Post ممل).
</p>
<p dir="rtl" lang="ar">
الذكاء الإصطناعي ممكن يتم الاستعمال ديالو ف :
</p>
<ul dir="rtl" lang="ar">
<li >TEXT : كايدير واحد التحليل للنص و كايديطيكتي بعض الكلمات باش يستنتج شي معلومة معينة او باش يحطهم ف Variables أو يستخدمهم فمجالات أخرين بحال اللي غانشوفو من بعد.
</li>
<li>BOTS : بحال شكل تاع google assistant و يمكن تخدم بها على فيسبوك او تويتر و تخلي البوت هو اللي كايجاوب فبلاصتك.
</li>
<li>VOICE : يمكن أنه يدير تحليل للصوت البشري و يحولو لنص او يعرف نبرات اللهجات.
</li>
<li>PHOTOS : يمكن يدير تحليل للصورة و يعطيك شنو فيها بحال المثال تاع صورة فيها تفاحة و كايقول ليك راه هادي تفاحة.
</li>
<li>ANALYSTICS : مثلا ايلا بغيتي تعرف تحليلات علاش الزوار تاع الموقع ديالك نقصو من واحد البلد، يقدر يعاونك باش تعرف.
</li>
<li>VIDEOS : مثلا غايقدر يحلل المشاعر تاع الشخص اللي كايبان فالفيديو، و يقول ليك فالثانية 13 كان كايبان حزين و فالثانية 19 كايبان مبتسم يعني تقريبا مبنية على تحليل تاع الصور حيت اصلا الفيديو كيفما كتعرفو هو عبارة عن صور متتالية كتدوز بسرعة.
</li>
<li>MEDCINE : كيفما كتعرفو الذكاء الاصطناعي كايتستخدم فالطب، يقدر يدير التشخيص، يرصد الأمراض السرطانية.,,إلخ</li>
<li>CODING : كايقدر يشوف طريقة الكتابة ديالك للكود، و كايولي يكتب فبلاصتك دوك الأساسيات اللي غايخصك تكتب فكل مشروع بديتيه. أفضل مثال هو Sketch2code ديال ميكروسفت.</li>
<li>OTHERS : كيتسخدم الذكاء الإصطناعي فبزاف تاع الحوايج فحياتنا اليومية، ف ال keyboard د تيل ديالك، فالكاميرا د تيل ديال فاش كتفتحها و كتعرف الوجوه و كادير ليك focus تلقائيا، فالإعلانات على social media .....إلخ</li>
</ul>
<p dir="rtl" lang="ar">
أوك خليونا نشوفو كيفاش كايخدم الذكاء الإصطناعي فـ conversations، تخيل عندك محل تاع اصلاح الدراجات, و حاط واحد assistant هو اللي كايديوي مع clients.
</p>
<dl dir="rtl" lang="ar">
<li>
الزبون : are you open today ؟
</li>
<li>
المساعد : yes, we’re open until 4PM today.
</li>
</dl>

<p dir="rtl" lang="ar">
فهاد الحالة assistant عرف today بلي راه هي من نوع datetime و كتعني اليوم و حلل الكلمات الآخرين و عاد جاوب بناءا على الداتا اللي تعطاتلو خلال عملية تدريب البيانات. أوك نكملو الحوار
</p>
<dl dir="rtl" lang="ar">
<li>
الزبون : i’d like to make an appointtment to tune up my mountain bike next Thursday
</li>
<li>
المساعد : you’re all booked in next Thursday for a mountain bike tune up !
</li>
</dl>
<p dir="rtl" lang="ar">
هنا عرف بلي mountain bike هو object تاع products و النوع تاعو هو bike والموديل ديال هاد البيكالا هوmountain، عرف بلي today راه من نوع datetime، و عرف tune up هي الخدمة اللي خاص يقدم. عاد رد عليه ايمتا غادي يجي عندو للمحل. كيفما شفتو هادي دارتو الآلة و ماشي انسان بشري هاد المثال هو اللي حطيت ف الصورة. أوك خليونا نزيدو نعقدوها شوي.
</p>
<p align="center">
  <img src="https://user-images.githubusercontent.com/44703725/55366169-10ea4080-54d7-11e9-87bc-7247ee44d108.jpg" width="700">
</p>
<dl dir="rtl" lang="ar">
<li>الزبون : i bought a mountain bike from your store yesterday, but today i realized that my road bike needs a tune up. Can i make an appointment for tomorrow ؟
</li>
</dl>
<p dir="rtl" lang="ar">
هنا كلمة bike تعاودات 2 مرات، و عندنا 3 كلمات كيدلو على انهم من نوع datetime، فهاد الحالة كايدير processing للنص و كايحط الكلمات ف variables و بفضل بعض الخورازميات للي تم استعمالها قدر يفهم النص و عرف يجاوب.
</p>
<p dir="rtl" lang="ar">
كيفما كتعرفو أغلب الكلمات فالبرمجة كنلقاوهم ديما بالانجليزية بحال Datetime و غيرها من الكلمات، يعني فاش كايدير تحليل لشي نص كايتعمل مع دوك المفردات بلغة انجليزية. و هادشي علاش كنلقاو الذكاء الإصطناعي ضعيف فاللغة العربية.
</p>
<p dir="rtl" lang="ar">
كنظن هكا غانكون وصلت ليكم كيفاش كيتم استخدام الذكاء الاصطناعي فـ TEXT، عارف بلي هادشي للي كتبت فهاد المنشور بسيط و لكن راه ضروري خاص نكتبو باش ايلا شرحت شي حوياج من بعد نكون متاكد بلي راك عارف هادشي. إلى الجزء القادم إن شاء الله.
</p>
<p dir="rtl" lang="ar">
إسماعيل فداوي ❤️
</p>
