<h1 dir="rtl" lang="ar">#الجزء_السادس :</h1>
<p dir="rtl" lang="ar">السلام عليكم، في الأجزاء اللي فاتت شفنا Text Processing، Speech Recognition و خدينا معلومات نظرية أساسية و دابا جا الوقت باش نبداو lpratique غانحاولو نقادو bot خدام على الكلاود بالذكاء الاصطناعي و هادشي باستخدام Dialogflow.
</p>
<p dir="rtl" lang="ar">هاد Dialogflow هو اللي كان سميتو api.ai من قبل و شراتو google و هو اللي كايتيح ليك أنك تستخدم خورازميات الذكاء الاصطناعي و التعلم الالي باش تدير recognition لـ Text و تستخرج لـ context. يعني عطيه غير Text وتهنى مع راسك.
</p>

<p dir="rtl" lang="ar">تخيل أنك بغيتي تقاد bot بوحدك بدون استعمال dialogflow غاتلقى بزاف تاع المشاكل اللي غادي تحلهم من بعد و لكن dialogflow مسهلهم عليك. أوك نعطيك مثال باش تفهم أكثر، تخيل أنك قلتي للبوت تاعك check the weather for today و عاودي قلتي ليه remindme to do my homeworks today ، المشكل اللي كاين هنا أن today فالأول مرتبطة بسياق موضوع و فالثاني مرتبطة بسياق موضوع آخر. و هنا فين كاتبان الأهمية تاع dialogflow حيت كايخلي لبوت تاعك يفهم و يربط الكلمات بسياق الموضوع.
</p>
<h2 dir="rtl" lang="ar">علاش dialogflow :</h2>
<dl dir="rtl" lang="ar">
<li>كايوفر ليك خاصية speech recognition باش تتكلم مع البوت تاعك نعام آس .</li>
<li>موجد ليك خوارزميات تاع الذكاء الاصطناعي و الماشين ليرنينغ فالكلاود و بالمجان.</li>
<li>كيمكنك انك تستعمل البوت تاعك فجميع الأجهزة بحال : amazon home, google home, smart tv</li>
<li>كايمكنك أنك تستخدمو على Twitter, Facebook, google asisstant و غيرها من plateforms.</li>
</dl >
<h2 dir="rtl" lang="ar">شنو خاصني كمبتدئ باش نبدى نخدم بـ dialogflow :</h2>
<dl dir="rtl" lang="ar">
<li>حساب جوجل.</li>
<li>معرفة بسيطة فـ Python أو Php أو Js على قبل واحد الحاجة سميتها Web hooks حيت من بعد غايخصك تجيب Data من سيرفر أخر أو من شي ai model.</li>
<li>يكون عندك مع اللغة الإنجليزية، حيت راك غاتعامل مع لـ context و خاصك تكون عارف شنو عطيتي لـ bot باش يقدر يتعلم من دكشي اللي عطيتيه. اصلا اللغة الإنجليزية من غير هادشي راه خاص تكون شادها.</li>
</dl >
<p dir="rtl" lang="ar">الصورة اللي حطيت هي الواجهة الأولى باش تقاد بوت، من بعد كاياوجهك لـ interface وحدة أخرى و هي اللي غادي تخدم بها باش تبني البوت تاعك. يمكن ليك تتبع documentation باش تفهم أكثر.</p>

<p dir="rtl" lang="ar">
إسماعيل فداوي ❤️
</p>